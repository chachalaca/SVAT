Akce pořádané Jaderkou pro středoškoláky
========================================

Pokud chceš zažít více akcí spojených s Jaderkou, bez ohledu na to, jestli máš nebo nemáš zájem řešit korespondenční seminář, tak neváhej a čti dál. Připravili jsme zde pro Tebe přehled nejdůležitějších akcí, které můžeš jako středoškolák na Jaderce zažít!

1. TCN – Tudy cesta nevede
--------------------------
Studentské letní soustředění pořádané pro všechny zájemce o matematiku, fyziku a informatiku. Akce ideální pro všechny nadšence, kteří by rádi strávili 14 dnů v létě s novými lidmi, zajímavými přednáškami a experimenty a zábavnými hrami.

"tcn.fjfi.cvut.cz .{target:_blank}":http://tcn.fjfi.cvut.cz/

2. Týden vědy
-------------
Týden vědy na Jaderce je určen fyzikálně, matematicky, informaticky či chemicky nadaným a motivovaným studentům, kteří uvažují o studiu na přírodovědných oborech vysokých škol. Hlavní náplní je seznámení s formou vědecké komunikace, demonstrace vybraných fyzikálních a chemických jevů pro hlubší pochopení teoreticky vykládané látky a seznámení s některými tématy vrcholného výzkumu v České republice. Akce se koná každoročně začátkem června a zúčastnit se může každý, kdo se chce dozvědět něco nového. 

"tydenvedy.fjfi.cvut.cz .{target:_blank}":http://tydenvedy.fjfi.cvut.cz/

3. Den na Jaderce
-----------------
V rámci projektu Den na Jaderce se skupinky zájemců z řad středoškoláků mohou přijet podívat do laboratoří na FJFI ČVUT a vidět to, o čem dosud jen slyšely. Nanotechnologie, fúzní a jaderný reaktor, lasery a holografie – to je jen krátký výběr z oblastí, do kterých můžete nahlédnout, včetně návštěvy příslušných pracovišť. Naučíme Vás šifrovat zprávy a ukážeme Vám elegantní triky v matematice. Stačí nahlédnout do naší nabídky pracovišť a vybrat si, co Vás zajímá.

"dennajaderce.fjfi.cvut.cz .{target:_blank}":http://dennajaderce.fjfi.cvut.cz/

4. Exkurze na reaktoru a na tokamaku
------------------------------------
Kromě laboratoří disponuje FJFI také tokamakem Golem a školním reaktorem VR-1. Na obou zařízeních je možné domluvit pro větší skupinu účastníků z řad středoškoláků exkurzi pod vedením zkušených odborníků.

"www.reaktorvr1.eu .{target:_blank}":http://www.reaktorvr1.eu/

"golem.fjfi.cvut.cz .{target:_blank}":http://golem.fjfi.cvut.cz/?p=excursions

/---html
<hr>
\---

Kromě těchto specifických akcí se můžeš ve dvou termínech (listopad a leden) přijet podívat na FJFI při dni otevřených dveří. Také můžeš navštívit náš stánek na veletrhu vzdělání Gaudeamus, který se koná v listopadu v Brně a v lednu v Praze. Prezentujeme se i na dalších akcích, jako je např. Den vědy, který se koná v Praze a dalších městech. Výše uvedené akce jsou pro jaderňáky sice nejcharakterističtější, ale nejsou jediné. Další akce, kterých se můžeš zúčastnit i ty, a zajímavé články o Jaderce a jaderňácích najdeš na webu "jaderka.fjfi.cvut.cz .{target:_blank}":http://jaderka.fjfi.cvut.cz/. Pokud si nějakou naši akci vybereš, určitě nebudeš litovat! Budeme se těšit!
